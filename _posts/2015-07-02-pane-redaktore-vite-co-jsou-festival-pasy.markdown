---
layout: post
title:  "\"Pane redaktore, víte co jsou festival pasy?\""
date:   2015-07-02 22:59:01
categories: cz kviff
tags: czech kviff
---
Opět po roce mě přivítala festivalová metropole. Nápisy azbukou lemovaly ulice čekající na první předskokany festivalového obecenstva. Stánky i všelijaké rozličné festivalové dekorace stále ve výstavbě. Zkrátka typická předfestivalová nálada.

Za poslední rok se opravdu nezměnilo skoro nic. Snad pouze na Masarykově třídě září nově zrekonstruovaný Národní dům s útulnou kavárnou a čtyřsetsedadlovým promítacím sálem. Na terase před Thermalem zase chybí tradiční nafukovací stan Espace Dorleans, o jehož přítomnosti se vždy mohli všichni přesvědčit již z dáli od Olšových Vrat kvůli jeho charakteristickému gumovému zápachu. Za ta léta mi Espace přirostl k srdci a teď mi schází. I se zápachem.

Od časných ranních hodin (tj. devět ráno) vystávám spolu s dalšími (ne)šťastnými festivalovými fanoušky stometrovou frontu do hlavní pokladny. Všichni ještě svěží, festivalově nezdevastovaní, poslušně stojíme celé dvě hodiny a krokem se posouváme do jedné ze dvou vyhrazených místností v útrobách hotelu. Je ráno a ostré letní slunce nás nenechává spočinout. Ještě že mám v batohu skládací deštník, který poslouží jako slunečník.

V deset hodin se probouzejí fotografové, jako hyeny si na nás přišli smlsnout. Nejenže k festival pasu dostaneme zdarma úžeh, ještě nás při něm vyfotí a obrázky zveřejní pod titulkem jako: "Karlovarský festival opět přilákal fanoušky filmu." Asi už z toho sluníčka musím bláznit. Možná to je vše záměr - první síto - pečlivě promyšlená hra organizátorů festivalu, která má zajistit, že se k lístkům dostanou jen ti nejodolnější.

Již jsem ve stínu, vítězství je na dosah. Z místnosti, kam se snažíme tak úpěnlivě dostat, právě vyšel člověk, který nesl něco, co se dá popsat jako balík obsahující lístky, pasy a katalogy. "No to se nemáte co divit, že tu čekáme dvě hodiny, když to vykupují po balících," prohodil jeden starší pán o pár míst za mnou a mě napadla katastrofální úvaha. Co když při takové spotřebě jsou již skoro všechny lístky vyprodány?

Znaven, vyčerpán a destruován vycházím z pokladny. Se všemi lístky až na jeden titul, který mi někdo vyfouknul rovnou před nosem. A nyní už následuje ledová citronáda.

## Filmy na pátek

### 13:00, Kongresový sál - [Mimo život][mimo-zivot] (133)

> Ve svém nejznámějším filmu Bagdadi zpracoval skutečné prožitky francouzského novináře Rogera Auquea, uneseného Hizballáhem a drženého coby rukojmí rok v zajetí. Hrdinou napínavého dramatu je muž, který byl náhle připraven o osobní svobodu v Bejrútu, převráceném naruby občanskou válkou. Popisuje jeho každodenní boj o život a urputnou snahu nepřijít o rozum.
> 
> -- MFF Karlovy Vary

![Mimo život, foto © 50. MFF Karlovy Vary 2015][mimo-zivot-img]

[mimo-zivot]:      http://www.csfd.cz/film/127166-mimo-zivot/
[mimo-zivot-img]:  /assets/2015-07-02-mimo-zivot.jpg



### 16:00, Městské divadlo - [Bílé noci pošťáka Alexeje Trjapicyna][bile-noci] (1D5)

>  V jezerní krajině ruského severu představuje pošťák často jedinou spojku s civilizací. Doručí penzi, dopis, sežene žárovku, přiveze chleba, každý ho zná a potřebuje, a přesto ho kdosi připraví o jediný dopravní prostředek. Navíc i jeho milá neperspektivní kraj opouští, a tak Alexej náhle stojí před nesnadným rozhodnutím, kam se jeho život bude nadále ubírat. Bílé noci pošťáka Alexeje Trjapicyna nejsou jen pohlednou etnologickou výpravou do exotických míst, ale především prostým a pravdivým obrazem neměnnosti ruského venkova a mezilidských vztahů, jenž ostře kontrastuje s dnešním chaotickým světem simulovaných potřeb.
>
> -- MFF Karlovy Vary

![Bílé noci pošťáka Alexeje Trjapicyna, foto © Prodjuserskij Centr Andreja Končalovskogo][bile-noci-img]

[bile-noci]:       http://www.csfd.cz/film/379961-bile-noci-postaka-alexeje-trjapicyna/
[bile-noci-img]:   /assets/2015-07-02-bile-noci.jpg



### 18:30, Městské divadlo - [Varieté][variete] (1D6)

> Velkolepé filmové salto mortale na archetypickém půdorysu (jedna žena – dva muži); víc není třeba dodávat. Pro uvedení v USA byl kritikou i publikem adorovaný němý snímek silně zkrácen. Díky komparaci všech dochovaných pramenů máme od Berlinale 2015 k dispozici Varieté, které se premiérové verzi z listopadu 1925 blíží víc než všechno, co mohli vidět diváci během posledních desítek let. Novou hudbu obstarala skupina The Tiger Lillies.
>
> -- MFF Karlovy Vary

![Varieté, foto © Friedrich-Wilhelm-Murnau-Stiftung][variete-img]

[variete]:         http://www.csfd.cz/film/74965-variete/
[variete-img]:     /assets/2015-07-02-variete.jpg



## Sobota, 4. července

### 10:30, Lázně III - [Dobrou, mámo][dobrou-mamo] (2L1)

> Psychologický thriller s velmi bizarní zápletkou je sevřen mezi čtyřmi stěnami odlehlého domu. Dva malí chlapci, dvojčata, propadají nejistotě, zda bytost se zafačovanou tváří je opravdu jejich matka. Skutečnost se podobá noční můře a teprve ve finále dojde k šokujícímu odhalení zásadního dějového momentu.
>
> -- MFF Karlovy Vary

![Dobrou, mámo, foto © RADiUS-TWC][dobrou-mamo-img]

[dobrou-mamo]:     http://www.csfd.cz/film/385653-dobrou-mamo/
[dobrou-mamo-img]: /assets/2015-07-02-dobrou-mamo.jpg


### 13:00, Pupp - [A co teď?][a-co-ted] (2P2)

> Snímek je satirickou nadsázkou obohacené komediální drama o muslimkách a křesťankách žijících v sousedské pospolitosti v jedné izolované horské vesničce a o jejich společné snaze uchovat klid a mír před politicko-náboženskými různicemi jejich manželů.
>
> -- MFF Karlovy Vary

![A co teď?, foto © Pathé][a-co-ted-img]

[a-co-ted]:        http://www.csfd.cz/film/298670-a-co-ted/
[a-co-ted-img]:    /assets/2015-07-02-a-co-ted.jpg



### 18:30, Městské divadlo - [Cesta do Říma][cesta-do-rima] (2D6)

>  Práce dobrého hlídače nikdy nekončí, i když galerie zavírá v sedm. A Vašek takovým vzorným hlídačem je, alespoň do chvíle, než potká Zrzku – femme fatale, jež má s Vaškem vlastní plány. Z hodného hocha se pod vlivem lásky stává zloděj. Vyzbrojen falešným knírem, slunečními brýlemi a ukradeným obrazem nasedá do vlaku a otázkou zůstává, zda je jeho cesta do Říma dlážděna dobrými úmysly, či nikoliv. Kupé jsou plná spolucestujících, kteří touží s ním – nebo možná jen sami mezi sebou – sdílet své příběhy. Uzavřený mladík všem pozorně naslouchá, i když má svých starostí dost. Policie i nekalé živly mu jsou v patách a zmizet jim není tak snadné, pokud s sebou nosíte velký obraz. Duchovní komedií, vlakovou road movie, polemikou nad životní cestou každého z nás, tím vším je celovečerní debut Tomasze Mielnika. Rozvětvený, výrazně stylizovaný příběh plný odkazů na klasická filmová díla hledá s nadsázkou odpověď na otázku, co je vlastně smyslem života.
>
> -- MFF Karlovy Vary

![Cesta do Říma, foto © 50. MFF Karlovy Vary 2015][cesta-do-rima-img]

[cesta-do-rima]:      http://www.csfd.cz/film/375397-cesta-do-rima/
[cesta-do-rima-img]:  /assets/2015-07-02-cesta-do-rima.jpg
